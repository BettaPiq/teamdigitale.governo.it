---
title: Lavora con noi
lang: it
layout: default
permalink: /it/36-content.htm
ref: join-us
menu_position: 4
---
# Lavora con noi

Dopo la [call di Diego Piacentini del 30 settembre](https://medium.com/team-per-la-trasformazione-digitale/da-seattle-a-roma-innovazione-cittadini-talenti-b176c3470d95) scorso che ci ha permesso di creare l’attuale [team](https://teamdigitale.governo.it/it/47-content.htm), attivo sui progetti da inizio 2017, stiamo cercando nuovi talenti che possano aiutarci ad avviare la costruzione del [“sistema operativo” del Paese](https://medium.com/team-per-la-trasformazione-digitale/nuovo-sistema-operativo-paese-competenze-tecnologiche-programmi-be0d71b3f84b). 

Il Team per la Trasformazione Digitale, infatti, sta selezionando nuovi talenti con padronanza della lingua italiana e inglese, con comprovata esperienza in Informatica (Software Architecture, Mobile Application Development, Software Open Source, Information Security, API), in Matematica e Statistica (Modelli Predittivi, Machine Learning), in Product Design, User Experience e in altre discipline connesse all'agenda digitale.
Qui trovate il nostro Manifesto dei principi tecnologici e operativi.

Le job description qui di seguito sono articolate in: Descrizione e Responsabilità, Qualifiche Fondamentali e Formazione. Per i ruoli tecnologici, vi consigliamo di consultare l'archivio in versione in inglese perché, nonostante i nostri sforzi di traduzione, il risultato in italiano vi farà sorridere.

In [questo link]({{ "/it/jobs-archive.htm" | relative_url }})  è possibile accedere all'archivio delle posizioni per le quali abbiamo chiuso la raccolta dei curricula. 

{% include jobs_accordion.html %}

## Posizioni aperte attualmente

{% include jobs_list.html %}

<a name="notabene"></a>
## Nota Bene

Non dimentichiamo che lavoreremo in un ambiente governativo. Avremo l’opportunità di collaborare  in ogni ambito della Pubblica Amministrazione con persone incredibilmente brillanti e intelligenti, con grande volontà e con il sincero desiderio di migliorare e “fare la cosa giusta”. Ci sono, infatti, team moderni e innovativi e isole di eccellenza, in grado di ottenere molto con poche risorse.

Nonostante ciò, lo stato attuale delle infrastrutture digitali pubbliche mostra gli effetti di una mancanza di un agile coordinamento centrale. Molto è stato fatto nell’ultimo periodo, ma la maggior parte dei programmi non è allineata e numerosi sistemi e siti sono stati costruiti con tecnologie obsolete, con insufficiente attenzione alla “user experience”, scarsa integrazione e, spesso, mancanza di interoperabilità.

Troveremo anche molte norme e regole complicate, talvolta incomprensibili; dovremo imparare a gestire con intelligenza la burocrazia. Molti ci diranno: “non capite come funziona la pubblica amministrazione”, “ci hanno già provato in tanti e hanno fallito”, “in Italia non funziona così!”

Riceveremo molte critiche. Alcuni commenti saranno sinceri e utili, altri saranno cinici e preconcetti. Le critiche del primo tipo arriveranno da persone che vogliono offrire realmente e con spontaneità il loro contributo, quelle del secondo tipo da coloro che vogliono difendere lo status quo o che vedono il bicchiere sempre “mezzo vuoto” o che, più semplicemente, si sono rassegnate all’impotenza.

Per coloro che non hanno paura di questi ostacoli, che si sentono in profonda sintonia con questi obiettivi e con questi principi, che sono in grado di cavarsela in situazioni difficili, che hanno una predisposizione naturale verso la semplificazione, il nostro team è il posto giusto.

