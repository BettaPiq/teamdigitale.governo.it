---
title: Assistente Amministrativo e di Segreteria (di ruolo nella Pubblica Amministrazione centrale e locale)
lang: it
permalink: /it/jobpositions/assistente-amministrativo.htm
layout: job
ref: assistente-amministrativo
archived: true
parent_ref: join-us
---

### Descrizione e responsabilità
Il Team per la Trasformazione Digitale è alla ricerca all’interno della Pubblica Amministrazione, anche in posizione di comando, distacco, fuori ruolo o altro analogo istituto previsto dai rispettivi ordinamenti, di un Assistente Amministrativo e di Segreteria con grande esperienza a supporto delle attività della struttura.

Siamo alla ricerca di candidati estremamente motivati, con grande esperienza all’interno di uffici amministrativi della Pubblica Amministrazione, che sappiano organizzare e gestire la calendarizzazione di attività complesse, estremamente attenti ai dettagli, capaci di gestire informazioni confidenziali tanto quanto dimostrare abilità nel rispondere efficacemente a modifiche dei carichi di lavoro e a cambi di priorità.

### Qualifiche chiave

- Grandi capacità analitiche e attenzione al dettaglio
- Capacità nell’apprendere velocemente gli obiettivi del Team per la Trasformazione Digitale e la sua struttura
- Esperienza nel gestire agende e scadenze di attività complesse, nel pianificare attività e nel coordinare la partecipazione a meeting o eventi
- Esperienza nel comunicare e gestire compiti multipli contemporaneamente in maniera efficace e precisa, definendone le priorità e rimanendo concentrati sulle relative scadenze
- Esperienza nel pianificare e gestire attività di segreteria: pianificazione e gestione di attività ordinarie e di spostamenti fuori sede
- Esperienza all’interno di segreterie o uffici amministrativi della Pubblica Amministrazione centrale e conoscenza delle procedure amministrative e contabili interne che caratterizzano le suddette attività
- Capacità di comunicare efficacemente con una moltitudine di interlocutori diversi istituzionali, pubblici e privati
- Capacità di lavorare in maniera flessibile e secondo i carichi di lavoro
- Alta discrezione


### Formazione
- Profonda e comprovata esperienza in ambienti e uffici amministrativi appartenenti all’ambito pubblico e istituzionale
- Comprovata esperienza nell’utilizzo di tool tradizionali di Office Automation e capacità di apprendere velocemente le modalità di utilizzo di tool mobile moderni
- Ottima conoscenza della lingua inglese
