---
title: Esperto Machine Learning & Data Scientist
lang: it
permalink: /it/jobpositions/esperto-machine-learning-data-scientist.htm
jazz_url: https://teamdigitale.applytojob.com/apply/DllmTtP8ft/2-Open-Source-Project-Leader
iframeheight: 700
layout: job
is_new: true
ref: esperto-machine-learning-data-scientist
parent_ref: join-us
---

### Descrizione e responsabilità
La struttura commissariale è alla ricerca di un esperto “Machine Learning Data Scientist” con competenze di sviluppo software e con conoscenze specifiche nella gestione, nell'analisi e nella manipolazione dei dati in particolare nell'ambito di Natural Language Processing.

Questa figura avrà il compito di rendere più intelligenti le applicazioni sviluppate. In particolare lavorerà con i team di sviluppo e si occuperà di raccogliere e gestire grandi quantità di dati non strutturati provenienti da più fonti, trasformare e rendere fruibili i dati con strumenti adeguati, utilizzare Data Science e tecniche di Natural Language Processing per progettare innovativi prodotti di interazione con il cittadino quali ad esempio chat bot o per la catalogazione massiva di documenti. 

Il profilo dovrà avere una reale ossessione per i risultati, non solo per i pattern nei dati, e dovrà essere in grado di capire come trasformare queste scoperte in valore per i cittadini.


### Qualifiche chiave
- Esperienza pratica nelle tecniche di NLP, machine learning e modellazione dati
- Esperienza nello sviluppo di bot in uno o più dei seguenti contesti: Facebook, Telegram, Twitter
- Conoscenza delle tecniche e degli strumenti di sintesi e riconoscimento vocale
- Conoscenza delle tecniche e degli strumenti di OCR
- Forti doti analitiche, capacità di sintetizzare le conclusioni e presentare soluzioni
- Solida esperienza di programmazione con almeno un linguaggio tra: R, Python e Scala, C++
- Capacità di comunicare in maniera efficace sia con i team tecnici che con quelli business
- Elevato livello di integrità e discrezione nella gestione di informazioni confidenziali
- Solida esperienza in big data analytics, machine learning, e una o più delle seguenti aree: pattern recognition, data mining su larga scala o intelligenza artificiale
- Esperienza con framework di machine learning quali Spark / MLLib e framework di deep learning quali theano, tensorflow, keras
- Eccellenti doti di debugging, pensiero critico e comunicazione
- Esperienza nella leadership, direzione e mentorship per un team di ingegneri software


### Formazione
- Laurea in Ingegneria, Informatica o affine con almeno tre anni di esperienza come Machine Learning Data Scientist oppure, in assenza di laurea, almeno cinque anni di esperienza come Machine Learning Data Scientist
- Ottima conoscenza della lingua inglese

