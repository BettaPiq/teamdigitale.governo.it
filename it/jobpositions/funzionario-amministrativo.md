---
title: Funzionario Amministrativo Contabile (di ruolo nella Pubblica Amministrazione centrale e locale)
lang: it
permalink: /it/jobpositions/funzionario-amministrativo.htm
layout: job
ref: funzionario-amministrativo
archived: true
parent_ref: join-us
---

### Descrizione e responsabilità
Il Team per la Trasformazione Digitale è alla ricerca, all’interno della Pubblica Amministrazione, anche in posizione di comando, distacco, fuori ruolo o altro analogo istituto previsto dai rispettivi ordinamenti, di un Funzionario Amministrativo contabile a supporto delle attività della struttura.

Siamo alla ricerca di candidati estremamente motivati, con grande esperienza all’interno di uffici amministrativi della Pubblica Amministrazione, in particolare nella gestione degli atti e delle procedure relative ad attività amministrative e contabili.

### Qualifiche chiave

- Esperienza nell’elaborazione, predisposizione e gestione operativa di atti amministrativi e contabili, nonché di procedure funzionali all’attività amministrativa, contabile ed economico-finanziaria di uffici e strutture all’interno della Pubblica Amministrazione
- Esperienza nella gestione di attività connesse ai processi di pianificazione, gestione e monitoraggio di risorse umane, economiche e finanziarie di strutture e uffici amministrativi all’interno della Pubblica Amministrazione
- Esperienza nel controllo della regolarità contabile di titoli di spesa
- Esperienza nell’utilizzo delle funzioni del sistema informativo di contabilità generale (SICOGE) nella fase di formazione, gestione e rendicontazione di attività amministrativo-contabili, con particolare riferimento a quelle relative alla figura di funzionario delegato e conoscenze dei sistemi informativi della Ragioneria Generale dello Stato
- Conoscenza delle procedure amministrative di acquisto all’interno della Pubblica Amministrazione, con particolare riferimento al codice degli appalti
- Grandi capacità analitiche e attenzione al dettaglio


### Formazione
- Laurea con almeno 5 anni di esperienza in ambienti e uffici amministrativi appartenenti all’ambito pubblico e istituzionale
- Comprovata esperienza nell’utilizzo di tool tradizionali di Office Automation e capacità di apprendere velocemente le modalità di utilizzo di tool mobile moderni
- Ottima conoscenza della lingua inglese
